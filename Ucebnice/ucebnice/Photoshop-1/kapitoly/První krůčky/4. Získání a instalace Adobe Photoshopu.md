Nové verze programu Adobe Photoshop s označením CC jsou dostupné v rámci služby Creative Cloud. K využívání této služby musíte mít aktivní členství, které můžete zakoupit na jeden rok nebo ho každý měsíc obnovovat. Zde je obrovská změna oproti starším verzím, kde jste uhradili jednorázovou platbu a získali jste tak licenci na neomezenou dobu. Členství ve službě Creative Cloud vás vyjde přibližně na **300 Kč** měsíčně a to za předpokladu, že máte v plánu využívat jen Photoshop. V případě že jste student nebo učitel můžete získat přístup ke všem aplikacím, které služba Creative Cloud nabízí a to za cenu **500 Kč** měsíčně. Pokud za službu včas nezaplatíte, přijdete o přístup k aplikacím a také k prostoru v cloudu. Levnější variantou je využití alternativ Photoshopu, viz dál. (1)

# Systémové požadavky
Jak už to tak bývá, v každé nové verzi se systémové požadavky zvyšují. V poslední verzi Photoshopu nebudete mít k dispozici 3D funkce, filtr olejová malba ani funkce videa pokud program spouštíte na 32bitových platformách a v počítačích s menší pamětí VRAM než 512 MB. Pokud ale splňujete následující systémové požadavky, nebudete nijak programem limitováni:

* Procesor Intel® Core 2 nebo AMD Athlon® 64 s rychlostí 2 GHz nebo vyšší
* Microsoft Windows 10, Windows 7 s aktualizací Service Pack 1
* 2 GB paměti RAM nebo více
* 2,6 GB volného místa na pevném disku (32bitové systémy) nebo 3,1 GB volného místa na pevném disku (64bitové systémy)
* Rozlišení 1024×768 (doporučeno 1280×800) s 16bitovou barevnou hloubkou a 512 MB paměti VRAM (doporučeno 2 GB)
* Systém s podporou rozhraní OpenGL 2.0 a vyšší (1)
# Instalace
# 
Na oficiálních stránkách Adobe si vybereme a zakoupíme jeden z dostupných plánů. Následně přejdeme na stránku produktu a provedeme stažení. Po spuštění instalátoru se vedle instalace aplikace Adobe Photoshop provede i instalace aplikace Creative Cloud, do které se po sléze přihlásíme. Tímto jsme provedli instalaci a úspěšnou aktivaci aplikace. (1)
