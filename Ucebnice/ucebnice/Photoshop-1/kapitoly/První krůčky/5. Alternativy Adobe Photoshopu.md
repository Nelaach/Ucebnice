*Tento kurz je psaný pro originální Adobe Photoshop, nicméně můžete použít jednu z levnějších alternativ uvedených níže a měli byste jej být schopní bez větších obtíží absolvovat úplně stejně.* (1)

# Photopea.com
Alternativou Adobe Photoshopu může být například Photopea. Jedná se o webovou aplikaci od českých vývojářů, která je zcela zdarma. Pracovní plocha se velmi podobná ploše v Adobe Photosopu a většina nástrojů i funkcí se chová stejně. Velkým plusem aplikace je možnost importovat soubory s formátem PSD. Je tedy možné pokračovat v práci, kterou nám pošle například náš kolega, aniž bychom museli vlastnit Adobe Photoshop. (1)

# Affinity Photo
Mezi další alternativu patří zajisté grafický editor Affinity Photo. Aplikace je dostupná nejen pro systémy Windows a macOS, ale i pro zařízení s operačním systémem iOS. Affinity Photo poskytuje totožnou pracovní plochu, nabízí většinu nástrojů a podporuje mnoho formátů včetně PSD. Výhodou oproti webovému editoru Photopea je nezávislost na internetovém připojení, rychlejší odezva aplikace a lepší stabilita. Doživotní licence verze pro desktop stojí 1 290 Kč a verze pro zařízení s iOS 499 Kč. Není to zadarmo jako Photopea, ale stále výrazně levnější než originální PS. (1)
