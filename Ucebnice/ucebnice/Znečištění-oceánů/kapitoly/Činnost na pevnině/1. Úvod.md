# Plasty tam, kde nepatří
* Každý rok se do oceánu dostane více než 8 milionů tun plastů. To je jako kdyby se do moře každou minutu vyklopil plný nákladní vůz  plastového odpadu. Plasty tvoří až **80 procent** veškerého odpadu v mořích.
* Až 51 bilionů mikročástic plastů – 500krát více než je v naší galaxii hvězd – znečišťuje oceány a moře a vážně ohrožuje život v moři.
Odpad v mořích poškozuje více než 800 druhů. **40 procent** mořských savců a **44 procent** druhů vodního ptactva trpí pozřením mořského odpadu.
* Podle některých odhadů při rychlosti, s jakou vyhazujeme produkty z plastů – lahve, tašky a kelímky na jedno použití – bude do roku 2050 v oceánu více plastů než ryb a odhadem **99 procent** mořských ptáků bude mít v útrobách úlomky plastů.
* Plastový odpad zabíjí každý rok až milion mořských ptáků, 100 tisíc mořských savců, mořských želv a nespočet ryb. Plasty zůstávají v ekosystému řadu let a každý den poškozují mořské živočichy.
* Zapomenutá, ztracená nebo z jiného důvodu vyhozená rybářská výbava tvoří až **10 procent** (640 tisíc tun) veškerého mořského odpadu. Do těchto zařízení se při takzvaném „nechtěném odlovu“ zachycují ryby, želvy, mořští ptáci i savci. (1)


 
 
 
 
 
 
 
 
 
 
 
 
 
