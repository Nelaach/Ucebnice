# Umělé hmoty v oceánech
Položili jste si někdy otázku, odkud se ten plastový sajrajt v moři bere? A pokud ano, našli jste na ni odpověď? Asi ne. Stejnou otázku si položila skupina vědců pod vedením Dr. Christiana Schmidta, hydrogeologa z Helmholtzova Centra Environmentálních výzkumů v Lipsku. A na rozdíl od nás ostatních se na ni pokusila najít odpověď. A našli ji. A je vskutku přinejmenším zajímavá. Vědci se vydali do terénu a zvolili si **79 lokalit**, na kterých zkoumali vzorky, které jim přinesla voda z celkem **57 řek**. Zaměřovali se jak na mikročástečky plastu menší než 5 mm, tak samozřejmě i na větší části plastu. Výsledkem této mravenčí práce bylo zjištění, že až **99 %** znečištění oceánů plastovým odpadem pochází jen z **10** (deseti) řek! **8** z nich je v Asii, **2** v Africe. Jedná se o řeky Jang-c’-ťiang , Indus, Žlutá řeka, řeka Nil, Ganga, Perlová řeka, Amur, Niger a Mekong. Odhaduje se, že jen Jang-c'-'tiang přivede do Čínského moře ročně 1,5 milionu tun plastového odpadu. (2)
 

 
 
 
 
 
